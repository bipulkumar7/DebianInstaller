<!-- $Id$ -->
<!-- original version: 69778 -->

  <sect3 arch="arm">
  <title>Nastavit systém jako zaveditelný pomocí flash-kernel</title>
<para>

Jelikož na ARM platformě neexistuje jednotné rozhraní k firmwaru, liší
se konkrétní kroky pro nastavení zavádění systému zařízení od
zařízení. &debian; používá nástroj <command>flash-kernel</command>,
který obsahuje databázi zařízení a seznam kroků, které je třeba na
konkrétním zařízení vykonat, aby se z něj dal zavádět systém. Pokud
flash-kernel zjistí, že je dané zařízení podporováno, automaticky na
něm příslušné kroky provede.

</para><para>

Na zařízeních, které zavádí z interní NOR- nebo NAND- flash paměti,
zapíše flash-kernel jádro a ramdisk do této interní paměti. Tento
způsob je běžný obzvláště u starších zařízení armel. Většina těchto
zařízení neumožňuje uchovávat v interní paměti více jader a ramdisků,
což znamená, že spuštění flash-kernel obvykle přepíše předchozí obsah
flash paměti!

</para><para>

Systémy ARM, které používají jako systémový firmware U-Boot, zavádí
jádro a ramdisk z externího média, jako jsou MMC/SD karty, zařízení
USB mass storage nebo pevné disky IDE/SATA. V těchto případech
vygeneruje flash-kernel příslušný zaváděcí skript, který umožní
automatické zavádění bez zásahu uživatele.

</para>
  </sect3>
