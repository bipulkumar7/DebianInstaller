<!-- $Id$ -->
<!-- original version: 69761 -->

   <sect3 id="apt-setup">
   <title>Nastavení apt</title>

<para>

Uživatelé obvykle instalují balíky programem <command>apt-get</command>
z balíku <classname>apt</classname>, případně některou nadstavbou
typu <command>aptitude</command>
nebo <command>synaptic</command><footnote><para>

Ve skutečnosti balíky instaluje program na nižší úrovni:
<command>dpkg</command>.  <command>dpkg</command> je podle potřeby
volán z nástroje <command>apt-get</command>, který se stará o získání
potřebných balíků ze sítě, CD nebo jiného zdroje a také o vyřešení
závislostí mezi nimi.

</para></footnote>. Uživatelé si tyto nadstavby oblíbili pro jejich
pokročilé funkce jako je hledání dle různých kritérií nebo
interaktivní řešení závislostí.

</para><para>

Aby <command>aptitude</command> nebo <classname>apt</classname>
věděli, odkud mají získávat balíky, musí se nastavit. S tím pomůže
komponenta <command>apt-setup</command>, která výsledky svého snažení
zapíše do souboru <filename>/etc/apt/sources.list</filename> a který
můžete po instalaci prozkoumat a v případě potřeby upravit.

</para><para>

Instalujete-li s výchozí prioritou otázek, instalátor nastaví většinu
věcí automaticky na základě typu instalace (síťová, CD/DVD) a dříve
zodpovězených otázek. Jestliže jste například zavedli instalaci ze
sítě, zvolili jako výchozí jazyk češtinu a neměnili nastavení zrcadla,
použije se pravděpodobně síťový zdroj
<ulink url="http://ftp.cz.debian.org">ftp.cz.debian.org</ulink>. Ve
většině případů se automaticky přidá zrcadlo s bezpečnostními
aktualizacemi a v případě stabilní verze distribuce také archiv
služby <quote>stable-updates</quote>, která poskytuje novější verze rychle
se měnících balíků, jako jsou vzory a pravidla pro antivirové a
antispamové programy.

</para><para>

Při instalaci s nižší prioritou otázek (např. v expertním režimu)
můžete rozhodovat o více nastaveních. Můžete si sami vybrat, zda
budete používat bezpečnostní aktualizace a službu stable-updates a také zda
chcete mít přístupné balíky ze sekcí <quote>contrib</quote>
a <quote>non-free</quote>.

</para>

    <sect4 id="apt-setup-cdset">
    <title>Instalace z více CD/DVD</title>

<para>

Instalujete-li z CD nebo DVD, které je součástí celé sady, instalátor
se zeptá, zda chcete prozkoumat dodatečná CD/DVD. Pokud taková média
máte, doporučujeme souhlasit, protože pak můžete jednoduše instalovat
balíky na nich uložené.

</para><para>

Nemáte-li další média, nic se neděje &mdash; jejich použití není
nutné. Nepoužijete-li ani síťové zrcadlo (další kapitola), znamená to
pouze, že se nemusí nainstalovat všechny balíky z úloh, které si
vyberete v příštím kroku.

</para><note><para>

Balíky jsou na médiích uloženy podle popularity, což znamená, že pro
nejběžnější instalace postačí pouze několik prvních CD. Balíky z
posledního CD využije jen velmi málo uživatelů.

</para><para>

To také znamená, že zakoupení nebo stažení a vypálení celé sady CD je
jen plýtvání, protože většinu médií stejně nevyužijete. Ve většině
případů je rozumné stáhnout nejvýše prvních 8 CD (často postačí první
3) a případné další balíky instalovat z Internetu. Pro DVD platí něco
podobného &mdash; jedno nebo dvě DVD pokryjí většinu potřeb.

</para></note><para>

Pořadí, ve kterém necháte média prozkoumat, nehraje žádnou roli. Je
ovšem vhodné nechat prozkoumat média pouze ze stejné sady, protože tak
předejdete potenciálním problémům se závislostmi balíků.

</para>
    </sect4>

    <sect4 id="apt-setup-mirror">
    <title>Používání síťového zrcadla</title>

<para>

Jednou z otázek, která se zobrazí téměř ve všech případech, je použití
síťového zrcadla. Většinou stačí použít výchozí možnost, ale existuje
několik výjimek.

</para><para>

Pokud <emphasis>neinstalujete</emphasis> z velkého CD nebo DVD,
případně z obrazu velkého CD/DVD, měli byste použití síťového zrcadla
povolit, protože jinak skončíte pouze s minimálním systémem. Máte-li
pomalé internetové připojení je lepší v dalším kroku instalace
<emphasis>nevybírat</emphasis> úlohu <literal>Desktopové
prostředí</literal>.

</para><para>

Instalujete-li z jediného velkého CD nebo obrazu CD (ne DVD), není
použití síťového zrcadla nutné, ale rozhodně je doporučované, protože
CD obsahuje jen omezené množství balíků. Máte-li pomalé internetové
připojení, je lepší zde síťové zrcadlo <emphasis>nevybírat</emphasis>
a dokončit instalaci jenom s tím, co je na prvním CD. Další balíky pak
můžete doinstalovat po skončení instalace ze svého nového systému.

</para><para>

Jestliže instalujete z DVD, nebo k instalaci používáte obraz DVD, je
potřeba síťového zrcadla mnohem menší, protože všechny balíky potřebné
pro základní instalaci by se měly nacházet na DVD. To stejné platí
v případě, že použijete sadu několika CD.

</para><para>

Jednou z výhod použití síťového zrcadla je, že pokud od vytvoření
médií vyšla nová minoritní verze &debian;u, automaticky získáte
aktualizované balíky z novějších vydání (r1, r2, r3, &hellip;).
Můžete tak prodloužit životnost médií bez obav o bezpečnost nebo
stabilitu systému.

</para><para>

Stručně: s výjimkou pomalého internetového připojení je použití
síťového zrcadla dobrý nápad. Bude-li stejná verze balíku k dispozici
na síti i na CD/DVD, instalátor vždy použije balík z CD/DVD. Množství
stažených dat závisí na:

<orderedlist>
<listitem><para>

úlohách vybraných v dalším kroku

</para></listitem>
<listitem><para>

balících, které jsou k dispozici na CD/DVD

</para></listitem>
<listitem><para>

zda se na síťových zrcadlech vyskytují novější verze balíků, než jsou
na CD/DVD (opravy závažných chyb, bezpečnostní aktualizace)

</para></listitem>
</orderedlist>

</para><para>

Poslední bod znamená, že i když použití zrcadla zakážete, je možné, že
se z Internetu stáhnou balíky, ve kterých byla nalezena bezpečnostní
chyba, nebo pro které existuje novější verze na službě
<quote>stable-updates</quote> (za předpokladu, že jste použití těchto služeb
také nezakázali).

</para>
    </sect4>

    <sect4 id="apt-setup-mirror-selection">
    <title>Výběr síťového zrcadla</title>
<para>

Jestliže jste během instalace zvolili použití síťového zrcadla, bude
vám nabídnut seznam geograficky blízkých (a tedy doufejme rychlých)
zrcadel. Není v tom žádná magie, použijí se zrcadla ze země, kterou
jste zvolili na počátku instalace.

</para><para>

Pokud se váš počítač nachází na síti, na které se používá
<emphasis>pouze</emphasis> protokol IPv6, nemusí výchozí nabídnuté
zrcadlo fungovat. Všechna zrcadla jsou totiž dostupná přes IPv4, ale
pouze některá přes IPv6. Jelikož se situace mění každým okamžikem,
není tato informace dostupná přímo v instalačním systému. Jestliže
výchozí nabídnuté zrcadlo IPv6 nepodporuje, zkuste nějaké jiné,
případně zvolte možnost <quote>zadat informace ručně</quote> a jako
název zrcadla zadejte <userinput>ftp.ipv6.debian.org</userinput>.
Nebude to asi nejrychlejší, ale bude to fungovat.

</para><para>

Další možností, zatím ne zcela oficiální, je při ručním zadávání
zrcadla zadat <userinput>httpredir.debian.org</userinput>. Nejedná se
o fyzické zrcadlo, ale o službu, která vás automaticky přesměruje na
topologicky nejbližší zrcadlo. Služba bere v úvahu i protokol, kterým
k ní přistupujete, takže v případě IPv6 by vás měla přesměrovat na
blízké zrcadlo podporující právě protokol IPv6.

</para><para>

Při ručním zadávání zrcadla je možné kromě jména počítače použít i IP
adresu a volitelně i číslo portu. Při zadávání IPv6 adresy je nutné ji
obklopit hranatými závorkami, např. takto:
<quote>[2001:db8::1]</quote>.

</para>
    </sect4>
   </sect3>
