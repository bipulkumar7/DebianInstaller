<!-- $Id: buying-hardware.xml 68307 2012-10-27 09:48:43Z mck-guest $ -->
<!-- original version: 68011 -->

 <sect1 arch="not-s390"><title>Hardware určený pro GNU/&arch-kernel;</title>

<para arch="linux-any">

V současnosti již někteří prodejci dodávají počítače s <ulink
url="&url-pre-installed;">nainstalovaným</ulink> &debian;em, případně
jinou distribucí GNU/Linuxu. Patrně si za tuto výhodu něco připlatíte,
ale zbavíte se starostí, poněvadž máte jistotu, že hardware počítače
je se systémem GNU/Linux plně kompatibilní.

</para><para arch="any-x86">

Budete-li nuceni zakoupit počítač se systémem Windows, přečtěte si
pozorně jejich licenci, jestli můžete software odmítnout a zda vám
budou vráceny peníze. Více najdete na Internetu, když budete hledat
klíčová slova <quote>Windows refund</quote>.

</para><para>

Ať už zakoupíte počítač se systémem GNU/&arch-kernel; nebo bez něj, je
důležité se přesvědčit, že je hardware podporován jádrem operačního
systému. Zkontrolujte si, jestli jsou všechna zařízení v počítači
uvedena ve výše zmíněných odkazech jako podporovaná. Při nákupu se
netajte tím, že kupujete počítač, na kterém poběží &arch-kernel;.
Dejte přednost zboží, jehož výrobci &arch-kernel; podporují.

</para>

  <sect2><title>Vyvarujte se uzavřených technologií</title>
<para>

Někteří výrobci hardwaru nám neposkytují informace potřebné k napsání
ovladačů pro &arch-kernel;, případně požadují podepsat smlouvu
o uchování těchto informací v tajnosti před třetími osobami, což
znemožňuje uveřejnění zdrojového kódu pro takový ovladač.

</para><para>

Z důvodu nedostupnosti dokumentace pro tento hardware neexistují
ovladače pro &arch-kernel;.

</para><para>

V mnoha případech existují standardy (nebo alespoň nepsané standardy),
které popisují, jak má operační systém komunikovat s určitou skupinou
zařízení. Všechna zařízení, která takový (nepsaný) standard dodržují,
mohou být obsluhována jediným společným ovladačem. Konkrétním
příkladem skupin zařízení, kde to funguje extrémně dobře, jsou třeba
<firstterm>USB Human Interface Devices</firstterm> (klávesnice, myši,
herní ovladače) nebo <firstterm>USB Mass Storage Devices</firstterm>
(USB klíčenky a čtečky paměťových karet), kde prakticky každé zařízení
na trhu odpovídá standardům.

</para><para>

Naproti tomu třeba v oblasti tiskáren je situace výrazně horší. I když
existují tiskárny, které se dají ovládat několika (více či méně)
standardními ovládacími jazyky a tudíž je lze zprovoznit v téměř
libovolném operačním systému, existuje dost modelů, které rozumí pouze
proprietárním příkazům, ke kterým neexistuje žádná dostupná
dokumentace. Takové tiskárny se ve svobodných operačních systémech buď
nedají používat vůbec, nebo pouze s uzavřeným ovladačem od výrobce.

</para><para>

V případě existence uzavřeného ovladače od výrobce mějte na paměti, že
praktická životnost takového zařízení je omezena na dobu, po kterou je
dostupný ovladač. Se zkracováním životního cyklu výrobku není
neobvyklé, že výrobce přestane aktualizovat ovladač krátce po ukončení
výroby daného zařízení. Pokud po aktualizaci systému přestane uzavřený
ovladač fungovat, stává se tím jinak funkční zařízení hromadou
nepoužitelného šrotu. Takovému hardwaru je dobré se zdaleka vyhnout
a to bez ohledu na operační systém, se kterým chcete zařízení
provozovat.

</para><para>

Pomoci můžete tím, že výrobce uzavřeného hardwaru požádáte o uvolnění
nezbytné dokumentace, podle které můžeme napsat svobodné ovladače pro
jejich hardware.

</para>
</sect2>

 </sect1>
